<!DOCTYPE html>
<html lang="en">
<head>
    <meta charset="UTF-8">
    <title>Germanicus_Gain</title>
	<style>
	p{font-family:"Times New Roman", serif; font-size: 16px}
	span.mrk2{font-family:"Times New Roman", serif; font-size: 16px; font-weight: 500; background: #00FF00; padding: 0px}
	span.mrk3{font-family:"Times New Roman", serif; font-size: 16px; font-weight: 500; background: #00FFFF; padding: 0px}
	span.mrk4{font-family:"Times New Roman", serif; font-size: 16px; font-weight: 500; background: #9370DB; padding: 0px}
	span.mrkfull{font-family:"Times New Roman", serif; font-size: 16px; font-weight: 500; background: #FFD700; padding: 0px}
	
	</style>
</head>
<body>
<p>
﻿Ab Iove principivm magno dedvxit Aratvs. 
<br>carminis at nobis, genitor, tv maximvs avctor, 
<br>te veneror tibi sacra fero docti qve laboris 
<br>primitias. probat ipse devm rector qve sator qve. 
<br>qvantvm etenim possent anni certissima signa, 
<br>qva Sol ardentem Cancrvm rapidissimvs ambit 
<br>diversas qve secat metas gelidi Capricorni 
<br>qvave Aries et Libra aeqvant divortia lvcis, 
<br>si non parta qvies te praeside pvppibvs aeqvor 
<br>cvltori qve daret terras, procvl arma silerent? 
<br>nvnc vacat avdacis ad caelvm tollere vvl<span class="mrk3">tvs</span>
<br>sidera qve et mvndi varios cognoscere mo<span class="mrk3">tvs</span>,
<br>navita qvid caveat, qvid scitvs vitet arator, 
<br>qvando ratem ventis avt credat semina terr<span class="mrk2">is</span>.
<br>haec ego dvm Latiis conor praedicere mvs<span class="mrk2">is</span>,
<br>pax tva tv qve adsis nato nvmen qve secvndes. 
<br>Cetera qvae toto fvlgent vaga sidera mvndo 
<br>indefessa trahit proprio cvm pondere caelvm. 
<br>axis at immotvs semper vestigia servat 
<br>libratas qve tenet terras et cardine firmo 
<br>orbem agit. extremvm geminvs determinat axem 
<br>qvem Grai dixere polon: pars mersa svb vndas 
<br>Oceani, pars celsa svb horrifero Aqvilone. 
<br>Axem Cretaeae dextra laeva qve tventvr 
<br>sive Arctoe sev Romani cognominis vrs<span class="mrk2">ae</span>
<br>Plavstrave, qvae facies stellarvm proxima ver<span class="mrk2">ae</span>:
<br>tres temone rotis qve micant, svblime qvatern<span class="mrk2">ae</span>.
<br>si melivs dixisse feras, obversa refvlgent 
<br>ora feris; capvt alterivs svper horrida terga 
<br>alterivs lvcet; pronas rapit orbis in ipsos  
<br>declinis vmeros. veteri si gratia famae, 
<br>Cresia vos tellvs alvit, moderator Olympi 
<br>donavit caelo. meritvm cvstodia fecit, 
<br>qvod fidae comites prima incvnabvla magni 
<br>fovistis Iovis, attonitae cvm fvrta parentis 
<br>aerea pvlsantes mendaci cymbala dextra, 
<br>vagitvs pveri patrias ne tangeret avris, 
<br>Dictaeis texere adytis famvli Corybantes. 
<br>hinc Iovis altrices Helice Cynosvra qve fvlgent. 
<br>dat Grais Helice cvrsvs maioribvs astris, 
<br>Phoenicas Cynosvra regit. sed candida tota 
<br>et liqvido splendore Helice nitet; havd privs vlla, 
<br>cvm Sol Oceano fvlgentia condidit ora, 
<br>stella micat caelo, septem qvam Cresia flammis. 
<br>certior est Cynosvra tamen svlcantibvs aeqvor, 
<br>qvippe brevis totam fido se cardine vert<span class="mrk2">it</span>
<br>Sidoniam qve ratem nvnqvam spectata fefell<span class="mrk2">it</span>.
<br>Has inter medias abrvpti flvminis instar 
<br>immanis Serpens sinvosa volvmina torqvet 
<br>hinc at qve hinc svpra qve illas (mirabile monstrvm). 
<br>cavda Helicen svpra tendit; redit ad Cynosvran 
<br>sqvamigero lapsv. qva desinit vltima cavda 
<br>hac capvt est Helices; flexv comprenditvr alto 
<br>Serpentis Cynosvra; ille explicat amplivs orbes 
<br>svblatvs qve retro maiorem respicit Arcton. 
<br>ardent ingentes ocvli, cava tempora clar<span class="mrk2">is</span>
<br>ornantvr flammis, mento sedet vnicvs ign<span class="mrk2">is</span>.
<br>tempvs dexterivs qvae signat stella draco<span class="mrk3">nis</span>
<br>qvae qve sedet mento lvcet qve novissima cavda 
<br>extremvm qve Helices sidvs micat. hac radiatvr 
<br>Serpentis decline capvt, qva proxima signa 
<br>occasvs ortvs qve vno tangvntvr ab ore.  
<br>Oceani tvmidis ignotae flvctibvs Arctoe, 
<br>semper inoccidvis servantes ignibvs axem. 
<br>Havd procvl effigies inde est defecta labore. 
<br>non vlli nomen, non cognita cavsa laboris: 
<br>dextro nam qve genv nixvs diversa qve tendens 
<br>bracchia, svppliciter passis ad nvmina palmis, 
<br>Serpentis capiti figit vestigia laeva. 
<br>Tvm fessi svbter costas at qve ardva terga 
<br>clara Ariadnaeo sacrata est igne Corona; 
<br>hvnc illi Bacchvs thalami memor addit honorem. 
<br>Terga nitent Sertis; at qva se vertice tollit 
<br>svccidvis genibvs lapsvm et miserabile sidvs, 
<br>hac Ophivchvs erit. longe capvt ante notabis 
<br>et vastos vmeros, tvm cetera membra seqvvntvr. 
<br>illis langvet honos; vmeris manet integer ardor, 
<br>lvna etiam mensem cvm pleno dividit orbe. 
<br>lvx tenvis manibvs, per qvas elabitvr Angvis, 
<br>pressvs vtra qve manv, medivm cingens Ophivchvm. 
<br>Scorpios ima pedvm tangit, sed planta sinistra 
<br>in tergo residet, vestigia dextera pendent. 
<br>impar est manibvs pondvs: nam dextera parvam 
<br>partem Angvis retinet, per laevam attollitvr omnis 
<br>qvantvm qve ab laeva distantia Serta notantvr, 
<br>erigitvr tantvm Serpens at qve vltima mento 
<br>stella svb aetheria lvcet crinita Corona. 
<br>at qva se dorso sinvabit lvbricvs Angvis 
<br>insigni caelvm perfvndent lvmine Chelae. 
<br>Inde Helicen seqvitvr senior bacvlo qve minatvr, 
<br>sive ille Arctophylax sev Bacchi ob mvnera caesvs  
<br>Icarvs, ereptam pensavit sidere vitam. 
<br>non illi obscvrvm capvt est, non tristia membra, 
<br>sed proprio tamen vna micat svb nomine flamma: 
<br>Arctvrvm dixere, sinvs qva vincvla nodant. 
<br>Virginis inde svbest facies, cvi plena sinistra 
<br>fvlget Spica manv matvris qve ardet aristis. 
<br>qvam te, diva, vocem? tangvnt mortalia si te 
<br>carmina nec svrdam praebes venerantibvs avrem 
<br>exosa hev mortale genvs, medio mihi cvrsv 
<br>stabvnt qvadrvpedes et flexis laetvs habenis 
<br>te qve tvvm qve canam terris venerabile nvmen. 
<br>Avrea pacati regeres cvm saecvla mvndi 
<br>Ivstitia inviolata malis, placidissima virgo, 
<br>sive illa Astraei genvs es, qvem fama parentem 
<br>tradidit astrorvm, sev vera intercidit aevo 
<br>ortvs fama tvi, mediis te laeta ferebas 
<br>svblimis popvlis nec dedignata svbire 
<br>tecta hominvm et pvros sine crimine, diva, penatis 
<br>ivra dabas cvltv qve novo rvde vvlgvs in omnem 
<br>formabas vitae sinceris artibvs vsvm. 
<br>nondvm vesanos rabies nvdaverat ensis 
<br>nec consangvineis fverat discordia nota, 
<br>ignoti qve maris cvrsvs, privata qve tellvs 
<br>grata satis, ne qve per dvbios avidissima ventos 
<br>spes procvl amotas fabricata nave petebat 
<br>divitias, frvctvs qve dabat placata colono 
<br>sponte sva tellvs nec parvi terminvs agri 
<br>praestabat dominis, sine eo tvtissima, rvra. 
<br>At postqvam argenti crevit deformior aetas, 
<br>rarivs invisit macvlatas fravdibvs vrbis 
<br>sera qve ab excelsis descendit montibvs ore 
<br>velato tristis qve genas abscondita rica, 
<br>nvllivs qve larem, nvllos adit illa penatis. 
<br>tantvm, cvm trepidvm vvlgvs coetvs qve notavit,  
<br>increpat 'o patrvm svboles oblita priorvm, 
<br>degeneres semper semper qve habitvra minor<span class="mrk2">is</span>,
<br>qvid me, cvivs abit vsvs, per vota vocat<span class="mrk2">is</span>?
<br>qvaerenda est sedes nobis nova; saecvla vestra 
<br>artibvs indomitis tradam sceleri qve crvento'. 
<br>haec effata svper montis abit alite cvrsv, 
<br>attonitos linqvens popvlos graviora paventis. 
<br>Aerea sed postqvam proles terris data, nec iam 
<br>semina virtvtis vitiis demersa resistvnt 
<br>ferri qve invento mens est laetata metallo, 
<br>pollvit et tavrvs mensas assvetvs aratro, 
<br>deservit propere terras ivstissima virgo, 
<br>et caeli sortita locvm, qva proximvs illi 
<br>tardvs in occasv seqvitvr sva plavstra Bootes. 
<br>Virginis at placidae praestanti lvmine signat 
<br>stella vmeros. Helicen ignis non clarior ambit, 
<br>qvi qve micat cavda qvi qve armvm fvlget ad ipsvm 
<br>qvi qve priora tenet vestigia qvi qve secvnda, 
<br>clvnibvs hirsvtis et qvi sva sidera reddit. 
<br>nam qve alii, qvibvs explentvr cervix qve capvt qve, 
<br>vatibvs ignoti priscis, sine honore fervntvr. 
<br>Qva media est Helice, svbiectvm respice Cancrvm; 
<br>at capiti svbervnt Gemini. qva posterior pes, 
<br>horrentis qve ivbas et fvlvvm cerne Leonem. 
<br>hvnc vbi contigerit Phoebi violentior axis, 
<br>accensa in Cancro iam tvm geminabitvr aestas. 
<br>tvnc lymphae tenves, tvnc est tristissima tellvs, 
<br>et densas laetvs segetes bene condet arator. 
<br>ne mihi tvm remis pvlset vada caervla pvppis; 
<br>dem potivs ventis excvsso vela rvdente 
<br>excipiam qve sinv Zephyris spirantibvs avras. 
<br>Est etiam Avrigae facies, sive Atthide terra  
<br>natvs Ericthonivs, qvi primvs svb ivga dvxit 
<br>qvadrvpedes, sev Myrtoas demersvs in vndas 
<br>Myrtilos. hvnc potivs species in sidere reddit: 
<br>sic nvlli cvrrvs, sic rvptis maestvs habenis 
<br>perfidia Pelopis raptam gemit Hippodamian. 
<br>ipse ingens transversvs abit laeva Geminorvm 
<br>maioris qve Vrsae contra delabitvr ora. 
<br>nvmina praeterea secvm trahit; vna pvtatvr 
<br>nvtrix esse Iovis (si vere Ivppiter infans 
<br>vbera Cretaeae mvlsit fidissima Caprae), 
<br>sidere qvae claro gratvm testatvr alvmnvm. 
<br>hanc Avriga vmero totam gerit, at manvs haed<span class="mrk2">os</span>
<br>ostendit, navtis inimicvm sidvs, vbi ill<span class="mrk2">os</span>
<br>orbis ab Oceano celsvs rapit; havd semel Haedi 
<br>iactatam videre ratem navtas qve paventis 
<br>sparsa qve per saevos morientvm corpora flvct<span class="mrk2">vs</span>.
<br>Avrigae pedibvs trvx adiacet ignea tavr<span class="mrk2">vs</span>
<br>cornva fronte gerens et lvcidvs ore minaci. 
<br>qvamlibet ignarvm caeli sva forma docebit 
<br>et capvt et patvlas naris et cornva tav<span class="mrk2">ri</span>.
<br>fronte micant Hyades. qvae cornvs flamma sinist<span class="mrk2">ri</span>
<br>svmma tenet, svbit haec eadem vestigia dextra 
<br>Avrigae media qve ligat compagine divos. 
<br>Myrtilos exoritvr svmmo cvm Piscibvs ore, 
<br>totvs cvm Tavro lvcet; rvit Oceano Bos 
<br>ante, svper terras cvm fvlget Myrtilos ore. 
<br>Iasides etiam caelvm cvm conivge Cephevs 
<br>ascendit tota qve domo, qvia Ivppiter avctor 
<br>est generis; prodest maiestas saepe parentis. 
<br>ipse brevem patvlis manibvs stat post Cynosvran 
<br>didvcto passv. qvantvm latvs a pede dextro 
<br>Cepheos extremam tangit Cynosvrida cavdam, 
<br>tantvndem ab laevo distat; minor vtra qve ivng<span class="mrk2">it</span>
<br>regvla Cepheos vestigia. baltevs amb<span class="mrk2">it</span>
<br>qva latvs, ad flexvm sinvosi respicis Angvis. 
<br>Cassiepia virvm residet svblimis ad ipsvm, 
<br>clara etiam pernox caelo cvm lvna refvlsit, 
<br>sed brevis et pavcis decorata in sidere flammis. 
<br>qvalis ferratos svbicit clavicvla dentes 
<br>svccvtit et foribvs praedvcti vincvla clavstri, 
<br>talis disposita est stellis. ipsa horrida vvltv 
<br>sic tendit palmas, cev sit planctvra relictam 
<br>Andromedan, meritae non ivsta piacvla matris. 
<br>Nec procvl Andromeda, totam qvam cernere nondvm 
<br>obscvra svb nocte licet; sic emicat ore, 
<br>sic magnis vmeris candet nitor ac mediam ambit 
<br>ignea svbstricta lvcet qva zonvla palla. 
<br>sed poenae facies remanet districta qve pandit 
<br>bracchia, cev dvri teneantvr robore saxi. 
<br>Andromedae capiti Sonipes svpereminet ales. 
<br>vertice et Andromedae radiat qvae stella, svb ipsa 
<br>alvo fvlget Eqvi; tres armos et latera aeqvis 
<br>distingvvnt spatiis. capiti tristissima forma, 
<br>et cervix sine honore obscvro lvmine sordet. 
<br>spvmanti mandit sed qva fervs ore lvpata, 
<br>et capite et longa cervice insignior exit 
<br>stella nitens, armis lateri qve simillima magno. 
<br>nec totam ille tamen formam per singvla reddit. 
<br>primo praestat eqvvm, medio rvpta ordine membra 
<br>destitvvnt visvs, rvdis inde assvrgit imago. 
<br>Gorgonis hic proles in Pierio Helicone, 
<br>vertice cvm svmmo nondvm decvrreret vnda, 
<br>Mvsaeos fontis dextri pedis ictibvs havsit. 
<br>inde liqvor genitvs nomen tenet: Hippocrenen 
<br>fontes nomen habent; sed Pegasvs aethere svmmo  
<br>velocis agitat pennas et sidere gavdet. 
<br>Inde svbest Aries, qvi longe maxima cvrrens 
<br>orbe svo spatia ad finem non tardivs Vrsa 
<br>pervenit et qvanto breviore Lycaonis Arctos 
<br>axem actv torqvet, tanto pernicior ille 
<br>distantis cornv properat contingere metas. 
<br>clara nec est illi facies nec sidera possvnt, 
<br>officiat si lvna, sva virtvte nitere. 
<br>sed qvaerendvs erit zonae regione micantis 
<br>Andromedae; terit hic medii divortia mvndi, 
<br>vt Chelae, candens vt baltevs Orionis. 
<br>Est etiam propiore devm cognoscere signo, 
<br>Deltoton si qvis (donvm hoc spectabile Nili 
<br>divitibvs generatvm vndis) in sede notabit. 
<br>tres illi latervm dvctvs, aeqvata dvorvm 
<br>svnt spatia, vnivs brevivs, sed clarior ignis. 
<br>hvnc Aries ivxta. medivm Deltoton habebit 
<br>inter Lanigeri tergvm et Cepheida maestam. 
<br>Hvnc vltra gemini Pisces, qvorvm alter in Avstrvm 
<br>tendit, Threicivm Borean petit alter et avdit 
<br>stridentis avras, nivevs qvas procreat Haemvs. 
<br>non illis liber cvrsvs, sed vincvla cavda 
<br>singvla vtrvm qve tenent vno coevntia nodo. 
<br>nodvm stella premit. Piscis, qvi respicit avras 
<br>Threicias, astra Andromedae cernantvr ad vlnam. 
<br>Svbter vtrvm qve pedem devotae virginis ales 
<br>Perseos effigies, servatae grata pvellae. 
<br>moles ipsa viri satis est testata parentem: 
<br>tantvs vbi qve micat, tantvm occvpat ab Iove caeli. 
<br>dextera svblatae similis prope Cassiepiam 
<br>svblimis fvlget: pedibvs properare videtvr 
<br>et velle aligeris pvrvm aethera findere plantis.  
<br>Poplite svb laevo, Tavri certissima signa, 
<br>Pleiades svbervnt. brevis has locvs occvpat omnis, 
<br>nec faciles cerni, nisi qvod coevntia plvra 
<br>sidera commvnem ostendvnt ex omnibvs ignem. 
<br>septem tradvntvr, nvmero sed carpitvr vna, 
<br>deficiente ocvlo distingvere corpora parva. 
<br>nomina sed cvnctis servavit fida vetvstas: 
<br>Electra Alcyone qve Celaeno qve Merope qve 
<br>Asterope qve et Taygete et Maia parente 
<br>caelifero genitae (si vere svstinet Atlas 
<br>regna Iovis svperos qve at qve ipso pondere gavdet). 
<br>lvmine non mvltis Plias certaverit astris, 
<br>praecipvo sed honore ostendit tempora bina, 
<br>cvm primvm agricolam vernvs tepor admonet agri 
<br>et cvm svrgit hiemps portv fvgienda peritis. 
<br>Qvin etiam Lyra Mercvrio dilecta, deorvm 
<br>mvltvm accepta epvlis, caelo nitet ante labore 
<br>devictam effigiem torti svbiecta Draconis 
<br>tempora laeva premit cvi planta erecta qve dextra. 
<br>Contra spectat Avem, vel Phoebi qvae fvit olim 
<br>Cycnvs vel Ledae thalamis qvi illapsvs advlter 
<br>fvrta Iovis falsa volvcer svb imagine texit. 
<br>inter defectvm sidvs Cycnvm qve nitentem 
<br>Mercvrialis habet sedem Lyra. mvlta videbis 
<br>stellarvm vacva in Cycno, mvlta ignea rvrsvs 
<br>avt medii fvlgoris ervnt. penna vtra qve laeta, 
<br>dexterior ivxta regalem Cepheos vlnam, 
<br>at laeva fvgit instantem sibi Pegason ala. 
<br>Piscibvs interlvcet Eqvi latvs; ad capvt eivs 
<br>dextra manvs, latices qva fvndit Aqvarivs, exit.  
<br>qvo prior Aegoceros semper properare videtvr 
<br>Oceano mersvs sopitas condere flammas. 
<br>tvm brevis occasvs ortvs qve intercipit hora, 
<br>cvm Sol ambierit metas gelidi Capricorni. 
<br>nam ne qve perficiet cvrsvs et vota brevis lvx, 
<br>et cvm terrores avget nox atra marinos, 
<br>mvltvm clamatos frvstra specvlaberis ortvs. 
<br>tvnc rigor est; rapidvs ponto tvnc incvbat Avster; 
<br>pigra ministeria, et navtis tremor alligat artvs. 
<br>sed rationem anni temeraria pectora solvvnt: 
<br>nvlla dies oritvr, qvae iam vacva aeqvora cernat 
<br>pvppibvs, et semper tvmidis ratis innatat vndis. 
<br>in terra temptare vndas ivvat; aspera sed cvm 
<br>assvltat lateri deprensae spvma carinae, 
<br>tvnc alii cvrvos prospectant litore portvs 
<br>inventas qve acie terras pro mvnere narrant; 
<br>ast alii procvl a terra iactantvr in alto: 
<br>interea exanimat pavidos instantis aqvae mons. 
<br>mvnit eos breve lignvm et fata instantia pellit, 
<br>nam tantvm a leto, qvantvm rate flvctibvs, absvnt. 
<br>Belligervm Titan etiam cvm contigit Arcvm 
<br>dvcentem qve fervm sinvato spicvla nervo, 
<br>iam clavsvm ratione mare est, iam navita portv 
<br>infestam noctem fvgitat longas qve tenebras. 
<br>signvm erit exoriens nobis tvm nocte svprema 
<br>Scorpios: ille micat svpra freta caervla cavda; 
<br>inseqvitvr gravis Arcvs et in lvcem magis exit. 
<br>tvnc alte Cynosvra redit, tvnc totvs in vndas 
<br>mergitvr Orion, vmeris et vertice Cephevs. 
<br>Est etiam, incertvm qvo cornv missa, Sagitta 
<br>qvam servat Iovis Ales. habet miracvla nvlla, 
<br>si caelvm ascendit Iovis armiger. hic tamen ardens  
<br>vngvibvs innocvis Phrygivm rapvit Ganymeden 
<br>et telo appositvs cvstos qvo Ivppiter arsit 
<br>in pvero, lvit excidio qvem Troia fvrorem. 
<br>Delphin inde brevis lvcet ivxta Capricornvm 
<br>pavcis sideribvs: tvlit hic Atlantida nymphen 
<br>in thalamos, Neptvne, tvos, miseratvs amantem. 
<br>Sidera qvae mvndi pars celsior aethere volvit 
<br>qvae qve vident Borean ventis assveta serenis 
<br>diximvs, hinc alivs declivis dvcitvr ordo, 
<br>sentit et insanos obscvris flatibvs Avstros. 
<br>Primvs in obliqvvm rapitvr svb pectore Tavri 
<br>Orion. non vlla magis vicina notabit 
<br>stella virvm, sparsae qvam toto corpore flammae. 
<br>tale capvt magni qve vmeri, sic baltevs ard<span class="mrk2">et</span>,
<br>sic vagina ensis, pernici sic pede lvc<span class="mrk2">et</span>;
<br>talis ei cvstos aderit Canis ore timendo: 
<br>ore vomit flammam, membris contemptior ignis. 
<br>Sirion hanc Grai proprio svb nomine dicvnt. 
<br>cvm tetigit Solis radios, accenditvr aestas, 
<br>discernit qve ortv longe sata: vivida firmat, 
<br>at qvibvs astrictae frondes avt langvida radix, 
<br>exanimat. nvllo gavdet maivsve minvsve 
<br>agricola et sidvs primo specvlatvr ab ortv. 
<br>Avritvm Leporem seqvitvr Canis, et fvgit ille: 
<br>sic vtrvm qve oritvr, sic occidit in freta sidvs. 
<br>tv parvvm Leporem rimare svb Orione. 
<br>At qva cavda Canis langventi desinit astro, 
<br>fvlgent Argoae stellis aplvstria Pvppis; 
<br>pvppe etenim trahitvr, non recto libera cvrsv, 
<br>vt cvm decvrrens inhibet iam navita remos  
<br>aversam qve ratem votis damnatvs ab ora 
<br>praeligat, optatam cvpiens contingere terram. 
<br>sed qvia pars violata fvit, coevntia saxa 
<br>nvmine Ivnonis tvtvs cvm fvgit Iason, 
<br>haec micat in caelo; lateri non amplior avctvs 
<br>qva svrgit malvs; qva debet reddere proram, 
<br>intercepta perit nvlla svb imagine forma; 
<br>pvppis demisso tantvm stat lvcida clavo. 
<br>At procvl expositam seqvitvr Nereia Pristis 
<br>Andromedan. media est Solis via, cvm tamen illa 
<br>terretvr monstro pelagi gavdet qve svb axe 
<br>diverso posita et Boreae vicina rigenti: 
<br>Avster Pristin agit. dvo sidera praelegit vnvm, 
<br>nam qve Aries svpra Pristin Pisces qve fervntvr. 
<br>Belva sed ponti non mvltvm praeterit Amnem, 
<br>Amnem qvi Phaethonta svas deflevit ad vndas, 
<br>postqvam patris eqvos non aeqvo pondere rexit, 
<br>vvlnere reddentem flammas Iovis; hvnc, nova silva, 
<br>planxere ignotis maestae Phaethontides vln<span class="mrk2">is</span>.
<br>Eridanvs medivs liqvidis interiacet astr<span class="mrk2">is</span>:
<br>hvivs pars vndae laevvm ferit orion<span class="mrk2">is</span>
<br>lapsa pedem. procvl amotis qvi Piscibvs vnvs 
<br>vincvla conectit nodvs cristam svper ipsam 
<br>aeqvoreae Pristis radiat. svnt libera caelo 
<br>sidera non vllam specie reddentia formam, 
<br>svb Leporis latvs, aversam post deni qve pvppim, 
<br>inter et Eridani flexvs clavvm qve Carinae 
<br>at qve haec ipsa notes nvllam praebere figvram. 
<br>svnt etiam toto sparsi sine nomine mvndo 
<br>inter signa ignes, qvibvs etsi propria desit  
<br>forma, per appositi noscvntvr lvmina signi. 
<br>Est etiam a Geminis diversvs Piscibvs vnvs, 
<br>qvi Borean fvgitat, totvs derectvs in Avstros, 
<br>ventre svb Aegoceri, Pristin conversvs ad imam. 
<br>infimvs Hydrochoos sed qva vestigia fig<span class="mrk2">it</span>,
<br>svnt aliae stellae; qva cavdam Belva flect<span class="mrk2">it</span>
<br>qva qve capvt Piscis, media regione locatae 
<br>nvllvm nomen habent nec cavsa est nominis vlla: 
<br>sic tenvis cvnctis iam paene evanvit ardor. 
<br>nec procvl hinc dextra defvndit Aqvarivs vndas 
<br>at qve imitata cadvnt errantis signa liqvoris. 
<br>e qvibvs vna magis svb cavda flamma relvcet 
<br>sqvamigerae Pristis, pedibvs svbit altera signi 
<br>fvndentis latices. est et sine honore Corona 
<br>ante Sagittiferi pavlvm pernicia crvra. 
<br>Scorpios erecta torqvet qva spicvla cavda, 
<br>Tvribvlvm vicinvm Avstris sacro igne videbis, 
<br>Arctvrvm contra; sed qvanto tardivs ille 
<br>Oceanvm occasv tangit, tanto magis artae 
<br>Tvribvlo metae; vix caelvm svspicit et iam 
<br>praecipiti tractv vastis demittitvr vnd<span class="mrk2">is</span>.
<br>mvlta dedit natvra homini rata signa salvt<span class="mrk2">is</span>
<br>ventvram qve notis cladem depellere svasit. 
<br>inter certa licet nvmeres svb nocte cavenda 
<br>Tvribvlvm; nam si sordebvnt cetera caeli 
<br>nvbibvs obdvctis, illo splendente, timeto 
<br>ne pacem pelagi solvat violentior Avster. 
<br>tvm mihi svbstricto spissentvr cornva velo 
<br>et rigidi emittant flatvs per inane rvdentes. 
<br>qvodsi deprensae tvrbavit lintea pvpp<span class="mrk2">is</span>
<br>incvbvit qve sinv laxo, vel mergitvr vnd<span class="mrk2">is</span>
<br>prona ratis sorbet qve inimicvm Nerea prora,  
<br>vel si respexit servator Ivppiter, aegre 
<br>vltima persolvvnt iactati vota salvt<span class="mrk2">is</span>.
<br>nec metvs ante fvgit qvam pars effvlserit orb<span class="mrk2">is</span>
<br>qvae Borean caelvm spectantibvs indicet ortvm. 
<br>Svnt etiam flammis commissa immania membra 
<br>Centavri, capite at qve hirsvto pectore et alvo 
<br>svbter candentis hominem reddentia Chelas; 
<br>inde per ingentis costas, per crvra, per armos, 
<br>nascitvr intacta Sonipes svb Virgine. dextra 
<br>sev praedam e silvis portat sev dona propinqv<span class="mrk2">ae</span>,
<br>placatvra deos, cvltor Iovis admovet ar<span class="mrk2">ae</span>.
<br>hic erit ille pivs Chiron, ivstissimvs omn<span class="mrk2">is</span>
<br>inter nvbigenas et magni doctor achill<span class="mrk2">is</span>.
<br>hic, vmero medivm scindens iter aetheris alti 
<br>si tenvem traxit nvbem stellas qve recondit, 
<br>toto clarvs eqvo, venientis nvntiat Evros. 
<br>Nec procvl hinc Hydros trahitvr, cvi cavda svperne 
<br>Centavrvm mvlcet; tractv svbit ille Leonem, 
<br>pervenit ad Cancrvm capite et tria sidera tangit. 
<br>hvic primos tortvs Crater premit, vlterioris 
<br>vocali rostro Corvvs forat. omnia lvcent, 
<br>et Corvvs pennis et parvo pondere Crater 
<br>et spatio triplicis formatvs sideris Hydros. 
<br>Svb Geminis Procyon fvlgenti lvmine svrgit. 
<br>Hic caelo ornatvs trahitvr noctem qve diem qve. 
<br>sors sva cvi qve data est, semel assignata tventvr 
<br>immoti loca nec longo mvtantvr in aevo. 
<br>Qvin qve aliae stellae diversa lege fervntvr 
<br>et proprio motv mvndo contraria volvv<span class="mrk2">nt</span>
<br>cvrricvla excedvnt qve loco et vestigia mvta<span class="mrk2">nt</span>.
<br>havd eqvidem possis alio contingere signo  
<br>qvae divis sedes. hinc at qve hinc saepe videntvr 
<br>occasvs ortvs qve. ne qve anfractvs brevis ill<span class="mrk2">is</span>,
<br>annosas qve vias tardvs vix perficit orb<span class="mrk2">is</span>.
<br>hoc opvs arcanis an credam postmodo mvs<span class="mrk2">is</span>,
<br>tempvs et ipse labor, patiantvr fata, docebit. 
<br>Signorvm partes, qvorvm est praedicta figvra, 
<br>annvm expletvri praecidvnt qvattvor orbes. 
<br>intervalla trivm transversvs colligat vnvs. 
<br>nec par est illis spativm: dvo nam qve fervntvr 
<br>inter se aeqvales, est qvorvm maxima forma; 
<br>et totidem * * * praedictis ante minores. 
<br>hi semper distant, illos commvnia signa 
<br>committvnt. qva se tangvnt, pars aeqva rotarvm 
<br>dividitvr, binos vt si qvis desecet arcvs. 
<br>dissimilis qvintvs liqvida svb nocte videtvr: 
<br>sidera cvm reddvnt sinceros eminvs ign<span class="mrk2">is</span>,
<br>lactis ei color et mediis via lvcet in vmbr<span class="mrk2">is</span>;
<br>lactevs hic orbis nvllo minor orbe rotatvr. 
<br>Celsior ad Borean qvi vergit circvlvs, altos 
<br>et peragit tractvs vicinis havd procvl Vrsis, 
<br>per Geminos cvrrit medios, vestigia tangit 
<br>Avrigae plantam qve terit Perseida laevam; 
<br>transversae Andromedae latera vtra qve persecat actvs 
<br>et totam ex vmero dextram; svmma vngvla pvlsv 
<br>acris Eqvi ferit orbis iter. tvm candidvs ora 
<br>Cycnvs habet ivxta, cvbito lvcet svper ipsvm 
<br>nixa genv facies et primis ignibvs Angvis. 
<br>effvgit at Virgo; totvs Leo, totvs in ipso 
<br>Cancer. ab adversis omnem secat ille Leonem 
<br>clvnibvs hirsvti qve ivbam per pectoris exit. 
<br>Cancro fvlgentes ocvli, cev regvla cvrrat  
<br>per medios, sic dividvi latera vtra qve tangvnt. 
<br>hvnc octo in partis si qvis diviserit orbem, 
<br>qvin qve svper terras semper fvlgere notabit, 
<br>abdi tres vndis brevibvs qve latere svb vmbris. 
<br>hoc Cancrvm tetigit cvm Titan orbe, timeto 
<br>aestatem rapidam et solventis corpora morbos. 
<br>tvnc habet aeterni cvrsvs fastigia svmma 
<br>erecto qve polo propivs non applicat vmqvam 
<br>candentis cvrrvs. adverso nititvr orbe 
<br>dvm tangat metas; pronvs devolvitvr inde. 
<br>Aegoceros metas hiemis glacialibvs astris 
<br>aestatis qve tenet flagranti sidere Cancer: 
<br>hic Boreae propior, contrarivs excipit Avstros. 
<br>hoc medivm sidvs findit devexior orbis, 
<br>fvndentis latices genva implicat, alligat illvm 
<br>intorta Pristis cavda; velocia crvra 
<br>contingit Leporis, Canis alvvm desecat imam. 
<br>desecat et sacrae speciosa aplvstria Pvppis 
<br>Centavri qve vmeros et Scorpion vltima cavda 
<br>spicvla torqventem; magnvs micat Arcvs in illo. 
<br>inde Avstro propior Sol est Aqvilone relicto 
<br>et gelidas hiemes hebetato lvmine portat. 
<br>hvivs tres caelo partes assvrgere cernes, 
<br>qvin qve latent vndis et longa in nocte fervn<span class="mrk3">tvr</span>.
<br>Hos inter medivs nvllo minor orbis age<span class="mrk3">tvr</span>,
<br>in qvo cvm Phoebvs radiatos extvlit ignis, 
<br>dividit aeqvali spatio noctem qve diem qve. 
<br>bis redit haec facies, librat qvae sidera mvndi, 
<br>cvm ver fecvndvm svrgit, cvm deficit aestas. 
<br>signa Aries Tavrvs qve aeqvo tangvntvr ab orbe 
<br>sed princeps Aries totvs fvlgebit in illo; 
<br>Tavri armvm svbit et flexi dvo sidera crvris.  
<br>at medivm Oriona secat spiram qve priorem 
<br>Hydri, tvm Cratera levem Corvi qve forantis 
<br>vltima, deficivnt nigra qva sidera cavda. 
<br>illic et Chelas transverso lvmine qvaeres 
<br>et celsi mediam partem Angvis et * a medio Ophivchvm 
<br>nec procvl inde Aqvilam; toto capite incvbat ardens 
<br>Pegasvs et longae spatio cervicis inhaeret. 
<br>hos orbis, qvorvm tractvs et signa notamvs, 
<br>rectvs per medios percvrrens traicit axis. 
<br>tres intervallis paribvs sine fine rotantvr 
<br>nec mvtare vias possvnt nec ivngere svlcos. 
<br>qvartvs in obliqvvm tres vnvs colligat orbis, 
<br>partibvs extremis diversos implicat; vnvm 
<br>inter vtrvm qve secat medivm desectvs ab illo. 
<br>non si Palladia doctvs formaret ab arte, 
<br>distantis orbis melivs religasset ab vno. 
<br>sed tribvs idem ortvs omni nascvntvr ab aevo 
<br>at qve eadem occasvs remanent certissima signa. 
<br>Qvartvs ab Oceano tantvm vestigia mvtat, 
<br>obliqvo cvrrens spatio, qvantvm Capricornvs 
<br>aestifero distat Cancro; qvam latvs ad avras 
<br>aetherias svrgit, tam sacris mergitvr vnd<span class="mrk2">is</span>.
<br>[nec tamen hvmanos visvs fvgit vltimvs orb<span class="mrk2">is</span>.]
<br>haec via Solis erit bis senis lvcida sign<span class="mrk2">is</span>.
<br>nobilis hic Aries avrato vellere, qvondam 
<br>qvi tvlit in Tavros Phrixvm, qvi prodidit Hellen, 
<br>qvem propter fabricata ratis, qvem perfida Colchis 
<br>sopito vigile incesto donavit amori. 
<br>corniger hic Tavrvs, cvivs decepta figvra 
<br>Evrope, thalamis et virginitate relicta, 
<br>per freta svblimis tergo mendacia sensit,  
<br>litore Cretaeo partvs enixa marito. 
<br>svnt Gemini, qvos nvlla dies svb Tartara misit, 
<br>sed caelo, semper navtis laetissima signa, 
<br>Ledaeos statvit ivvenis pater ipse deorvm. 
<br>te qvo qve, fecvndam meteret cvm comminvs Hydram 
<br>Alcides, avsvm morsv contingere velle, 
<br>sidere donavit, Cancer, Satvrnia Ivno, 
<br>nvnqvam oblita svi, nvnqvam secvra noverca. 
<br>hinc Nemeaevs erit ivxta Leo, tvm pia Virgo; 
<br>Scorpios hinc dvplex qvam cetera possidet orbe 
<br>sidera, per Chelas geminato lvmine fvlgens, 
<br>qvem mihi diva canet dicto privs Orione. 
<br>inde Sagittifero lentvs cvrvabitvr Arcvs, 
<br>qvi solitvs Mvsas venerari svpplice plavsv 
<br>acceptvs caelo Phoebeis ardet in armis. 
<br>cochlidis inventor, cvivs Titania flatv 
<br>proelia commisit divorvm laetior aetas, 
<br>bellantem comitata Iovem, pietatis honorem 
<br>vt fverat, geminvs forma, sic sidere, cepit. 
<br>hic, Avgvste, tvvm genitali corpore nvmen 
<br>attonitas inter gentis patriam qve paventem 
<br>in caelvm tvlit et maternis reddidit astris. 
<br>proximvs infestas, olim qvas fvgerat, vndas 
<br>Devcalion parvam defvndens indicat vrnam. 
<br>annva conclvdvnt Syriae dvo nvmina Pisces 
<br>tempora. tvnc itervm praedictvs nascitvr ordo. 
<br>[Lanigeri et Tavri, Geminorvm, postea Cancri, 
<br>tvnc Leo, tvnc Virgo, tvnc Scorpios, Arcitenens qve 
<br>et gelidvs Capricornvs et imbrifer et dvo Pisces.] 
<br>in sex signifervm si qvis diviserit orbem 
<br>aeqvales partes, svccvmbet regvla binis 
<br>inferior signis, spatii tantvm qve teneb<span class="mrk2">it</span>
<br>lvnatvs lateris qvantvm a tellvre reced<span class="mrk2">it</span>.
<br>hvivs qvantvm altas demergitvr orbis in vndas 
<br>Oceani, tantvm liqvidvm svper aera lvcet. 
<br>nvlla qve nox bis terna minvs caelo trahit astra, 
<br>nvlla qve maior erit, qvam qvanto tempore in avras 
<br>orbis perfecti divisvs tollitvr arcvs. 
<br>Saepe velis qvantvm svperet cognoscere noct<span class="mrk2">is</span>
<br>et spe ventvrae solari pectora lvc<span class="mrk2">is</span>.
<br>prima tibi nota Solis erit, qvo sidere cvrrat; 
<br>semper enim signo Phoebvs radiabit in vno. 
<br>cetera tvm propriis ardentia svspice flammis, 
<br>qvod cadat avt svrgat svmmove feratvr in orbe, 
<br>qvantove exiliant spatio, cvm caervla linqvvnt; 
<br>nam qve aliis pernix saltvs, maiore trahvntvr 
<br>mole alia, Oceanvm tardo linqventia passv. 
<br>qvodsi nvbe cava Solis via forte latebit, 
<br>occvlet avt signvm conscendens vertice caelvm 
<br>altvs Athos vel Cyllene vel candidvs haem<span class="mrk2">vs</span>
<br>Gargaron avt Ides svperisve habitatvs olymp<span class="mrk2">vs</span>,
<br>tvm dextra laeva qve simvl redevntia sign<span class="mrk2">is</span>
<br>sidera si noris, nvnqvam te tempora noct<span class="mrk2">is</span>
<br>effvgient, nvnqvam veniens Tithonidos ortvs. 
<br>Cvm primvm Cancrvm Tethys emittit in avras, 
<br>excipit Oceanvs Minoae serta Coronae, 
<br>occidit et dorso Piscis, cavda qve priore. 
<br>mergitvr in totos vmeros Ophivchvs, at Angvis 
<br>vltima cavda micat; tortvs habet vnda timendos. 
<br>nec mvlto Arctophylax his longivs hic iacet astr<span class="mrk2">is</span>,
<br>lvmine qvi primo cvm Scorpios occidit vnd<span class="mrk2">is</span>
<br>occvlitvr pedibvs; dvrat tamen ardvvs ore  
<br>dvm rigidvm Aegoceri signvm freta lvcida terret. 
<br>siderea vix tvm satiatvs lvce Bootes 
<br>in terras abit et noctis plvs parte * relinqvit. 
<br>at contra, nvllo defectvs lvmine, totvs 
<br>Orion vmeris splendebit magna qve divi 
<br>vagina et claro caelatvs baltevs igni, 
<br>cornva et Eridanvs liqvido feret vtra qve caelo. 
<br>At cvm prima ivba radiarit flamma Leonis, 
<br>qvicqvid parte micat, Cancro nascente, svb vndas 
<br>omne abit at qve feri venientis defvgit ora. 
<br>tota Iovis mersa est pennis stellantibvs Ales, 
<br>qvi qve genv posito defessvs conditvr vndis 
<br>crvre tenvs; redit in caelvm vasti capvt Hydri 
<br>et pernix Lepvs et Procyon et Sirivs ipse 
<br>totivs qve Canis rapidi vestigia prima. 
<br>Accipe qvae vitent exortae Virginis ora: 
<br>Delphinvs notis iam tvm deflvxerit vndis 
<br>et Lyra dvlce sonans et flammis cincta Sagitta 
<br>et nivevs Cycnvs properarit tangere flvctvs; 
<br>vtra qve penna volans cavdam vix lvcet ad ipsam; 
<br>nigrescit qve Padvs, terrae qvi proximvs amnis; 
<br>tvm capvt abscondet Sonipes, tvm tota latebit 
<br>cervix; at contra svblimior Hydra feretvr 
<br>Creterra tenvs et svrgent aplvstria Pvppis 
<br>Argoae totvs qve Canis; pede cvm pia Virgo 
<br>nascitvr, illa ratis media plvs arbore lvcet. 
<br>Svrgentes etiam Chelas sva signa notabvnt: 
<br>exilit Oceano tvm toto crine Bootes, 
<br>qvem claro veniens Arctvrvs nvntiat ore, 
<br>celsa qve Pvppis habet, cavda minvs attamen Hydra.  
<br>nixa genv species flexo redit ardva crvre. 
<br>partibvs havd aliis noctem elvctata svpremam, 
<br>svmma genvs svbversa tenet qva se Lyra volvit. 
<br>bis solet illa vna caelo se ostendere nocte, 
<br>nam si Phoebeos cvrrvs, dvm longa venit nox, 
<br>occasv seqvitvr, rvrsvs fvgit Oceanvm ortv. 
<br>crvre simvl Chelae fvlgent; cvm Scorpios exit 
<br>tergo obstipa svo caelo profertvr imago. 
<br>at Philyra cvm natvs avitis svrgit ab vndis 
<br>iam totis radiat membris miserabile sidvs. 
<br>imperfecta redit caelo tvm torta Corona 
<br>et Chiron pivs ad cavdam cognoscitvr imam; 
<br>Pegasvs abscondit toto cvm corpore pennas 
<br>nec lvcet cavda praemersvs pectore Cycnvs. 
<br>abdit et Andromeda vvltvs et maxima Pristis 
<br>occasv inseqvitvr vementi virginis ora: 
<br>crista svper caelo fvlget. capvt abditvr ipse 
<br>regalis Cephevs alias intactvs ab vnd<span class="mrk2">is</span>.
<br>Non privs exoriens qvam clarvs flvxerit amn<span class="mrk2">is</span>,
<br>Scorpios Oriona fvgat; pavet ille seqventem. 
<br>sis vati placata, precor, Latonia Virgo; 
<br>haec ego non primvs, veteres cecinere poetae, 
<br>virginis intactas qvondam contingere vestes 
<br>avsvm hominem divae sacrvm temerasse pvdorem. 
<br>devotvs poenae tvnc impivs ille fvtvrae 
<br>nvdabat qve feris avgvstas stipite silvas  
<br>pacatam qve Chion dono dabat Oenopioni. 
<br>havd patiens sedenim Phoebi germana repente 
<br>nvminis vltorem media tellvre revvlsa 
<br>scorpion ingenti maiorem contvlit hostem. 
<br>parcite, mortales, nvnqvam levis ira deorvm. 
<br>horret vvlnvs adhvc et spicvla tincta veneno 
<br>flebilis Orion et tamqvam parte relicta 
<br>poenae tela fvgit; tamen altis mergitvr vndis, 
<br>Scorpios ardenti cvm pectore contigit ortvs. 
<br>nil svper Andromedae, nil Pristis lvce frvetvr; 
<br>in capvt at qve vmeros rapit orbis Cassiepiam 
<br>declinem qve trahvnt aeterni pondera mvndi 
<br>corrvpta qve cadit forma, certaverat olim 
<br>qva senis aeqvorei natis, cvm litore Canchli 
<br>Doridos et Panopes spectasset stvlta choreas. 
<br>illa abit Oceano; totivs serta Coronae 
<br>in caelvm redevnt, totvm se liberat Hydros. 
<br>crvribvs expectat Chiron obscvrior Arcvm, 
<br>corpore iam toto, iam toto vertice clarvs. 
<br>tvm fera, qvam dextra portat Centavrvs, in avras 
<br>exilit et claris aperitvr flexibvs Angvis 
<br>innixvs qve genv laeva minvs aeqvora linqvit. 
<br>At cvm prima svbit facies remeabilis Arcvs, 
<br>iam sicca Oceano Chiron pernicia crvra 
<br>extvlit et celsis Ophivchvs fvlget in astris. 
<br>nil trahit obscvrvm Serpens et trvnca recepta 
<br>desinit esse manv membris deformis imago. 
<br>iam Lyra cvm svperis et Cycni dextera penna; 
<br>radit tellvrem rediens tvm sidere Cephevs; 
<br>tvm Canis abscondit totivs corporis ign<span class="mrk2">is</span>
<br>et latet Orion et semper tvtvs in vnd<span class="mrk2">is</span>
<br>est Lepvs Argoae qve ratis, qva flexile signvm 
<br>in pvppim formatvr, adhvc aplvstria lvcent. 
<br>mergitvr et Persevs et Caprae nobile lvmen. 
<br>Avrigam totvm abscondit veniens Capricornvs 
<br>at qve omnem ornatvm venerandae nvmine pvpp<span class="mrk2">is</span>.
<br>tvm Procyon obscvrvs abit; redit armiger vnc<span class="mrk2">is</span>
<br>vngvibvs, ante omnis gratvs tibi, Ivppiter, Ales. 
<br>omnibvs et stellis Cycnvs redit et leve Telvm 
<br>et parvvs Delphinvs et apta Altaria sacris; 
<br>et minvs exsvrgit Minoa nota Corona. 
<br>Hydrochoos caelvm scandens simvl evocat ore 
<br>et cervice tenvs fidentem Pegason alis. 
<br>aversvm Chirona trahit nox atra svb vndas, 
<br>Oceanvs cavdam tingvit, nondvm capit ora, 
<br>non vastos vmeros, non pectora tristia saetis. 
<br>Hydram plvs mediam condit, pars tertia lvcet. 
<br>Hanc Pisces abdvnt orti totvm qve biformem. 
<br>cvm geminos Pisces Aqvilonis provocat avra, 
<br>ille etiam svrgit, qvi tristes respicit Avstros; 
<br>Piscibvs ille simvl svrgit, et liberat ortvs 
<br>cvm pernix Aries in caelvm cornva tollit. 
<br>Pisces edvcvnt Cepheida; laetior illa 
<br>Nereidas pontvm qve fvgit caelo qve refertvr. 
<br>Ortvs Lanigeri properabvnt condere sacrvm 
<br>Tvribvlvm; patrio fvlgebit in aethere Persevs * * * 
<br>Persea cvm pennae reddvnt, iam Plias ab vndis 
<br>effvgit et dextro Tavri cognoscitvr armo. 
<br>fixvs et in cornv trahitvr sine cvrribvs vllis 
<br>Myrtilos. havd totvm cernes; non integer ipse 
<br>in caelvm rediit; pars dextera mergitvr vndis;  
<br>vertice lvcebit, teneros manvs efferet Haedos 
<br>laeva, Iovis nvtrix vmero radiabit in ipso; 
<br>proxima tellvri nascetvr planta sinistra: 
<br>cetera cvm Geminis perfecto sidere svr<span class="mrk4">gent</span>.
<br>Tavro Pistricis pariter cristae qve refvl<span class="mrk4">gent</span>
<br>cavda qve; vicinvm terris iam cerne Booten. 
<br>At cvm se genibvs demisit pars Ophivchi, 
<br>signvm erit Oceano Geminos remeare relicto. 
<br>tota qve iam Pristis lvcebvnt sqvamea terga; 
<br>Eridani et primos deprendat navita fontes, 
<br>caelvm conspiciens, dvm claro se movet ortv 
<br>Orion; habet ille notas qvae tempora noctis 
<br>significent, ventosve trvces fidamve qvietem. 

</p>
</body>
</html>